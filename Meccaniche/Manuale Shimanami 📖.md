
#  Shimanami: Regole di Interazione e Dinamiche di Gioco del Gestionale Asincrono


##   Obiettivo del Gioco

> L'obiettivo principale del gioco è accumulare più *ricchezza* possibile sull'isola di Shimanami.

* La **ricchezza** di un giocatore e definita come la somma del denaro dello stesso, più il valore di tutti i suoi possedimenti (proprietà, risorse e qualsiasi altra cosa di valore che il giocatore possiede).
* Dopo un periodo di tempo prestabilito (es., "sette anni" in-game), il giocatore con la maggiore **ricchezza** sarà dichiarato **vincitore** del gioco.
* Influenza, reputazione, alleanze, aiuteranno il giocatore a raggiungere i propri obiettivi, ma non contano al punteggio finale.
* Il DM e i giocatori possono definire *obiettivi secondari* o *trame personali* per aggiungere profondità alla storia.

---

##   Modalità di Gioco Asincrona

> I giocatori interagiscono con il DM individualmente, comunicando le proprie azioni, intenzioni e richieste di informazioni tramite messaggi (testo, voce, o di persona).

* Il DM dà un'idea di quali scelte può fare ciascun giocatore, e quest'ultimo comunica l'azione che ha deciso di effettuare.
* **Non sono previste sessioni di gioco con tutti i giocatori contemporaneamente**.
* Lo stile di gioco nei DMs (messaggi) è più orientato verso un'**Avventura Testuale**.
* Lo stile di gioco in chiamata/presenza farà leva su **New Beginning**. 
* A rendere intrigante il tutto è il fatto che **i giocatori non conoscono l'identità dei personaggi degli altri giocatori** a meno che non decidano di rivelarsi. Cercare di smascherarli, cogliendoli in comportamenti peculiari, è parte del divertimento.

🔹 *vedi [[New Beginning - Regole ⚪]]

---

##   Interazione Giocatore-DM

* I giocatori descrivono le azioni dei loro personaggi, le decisioni che prendono e le informazioni che cercano di ottenere.
* Il DM risponde descrivendo le conseguenze delle azioni dei giocatori, fornendo informazioni sul mondo di gioco e interpretando gli NPC.
* La comunicazione deve essere chiara e concisa per evitare fraintendimenti.
* All'opportuno, le prove di un giocatore verranno risolte con il sistema *New Beginning*
* I giocatori ricevono anche informazioni sui macro-eventi del mondo attraverso **canali pubblici** (Discord/GitHub)

---

## Le Svolte

La **Svolta** è il principale meccanismo con cui la narrazione si evolve. Ogni settimana vengono scelte: 
* Un Svolta personale, il tipo è a scelta del giocatore.
* Fino a due Svolte personali a scelta del DM.
* Una Svolta Pubblica, sempre a scelta del DM, che coinvolge tutti (o quasi) i giocatori.

| Svolta (personale) | Descrizione                                                   |
| ------------------ | ------------------------------------------------------------- |
| ℹ️ Informazione    | Una rivelazione utile, nascosta o dimenticata                 |
| 📦 Opportunità     | Si presenta un’occasione vantaggiosa                          |
| 🔎 Scoperta        | Trovi un luogo, oggetto o segreto celato                      |
| 🎉 Evento          | Qualcosa accade, cambia l’equilibrio delle cose               |
| 🎯 Missione        | Segui le indicazioni in cambio di una ricompensa              |
| ❓ Imprevisto       | Un evento inatteso, fuori dal tuo controllo                   |
| 🫂 Incontro        | Entra in scena un nuovo personaggio significativo             |
| 🕵️ Intrigo        | Sospetti, inganni, o segreti, che ti coinvolgono direttamente |

| 🎉Evento Pubblico | Un festival, un incendio, un naufragio… Questi eventi coinvolgono l’intera isola, e invitano tutti a reagire |
| ----------------- | ------------------------------------------------------------------------------------------------------------ |

La **Trama** è un insieme coerente di Svolte personali create dal DM, che si sviluppano nel corso di una settimana di gioco, intrecciando tra loro le vite dei personaggi e conducendo progressivamente verso una Svolta Pubblica che ne rappresenta la sintesi, l’apice o la rivelazione finale. Questo strumento aiuta il DM a generare le svolte in un modo più fluido e coeso.

---

### ⏳ Gestione del Tempo nella Campagna


Un **Evento Pubblico** segna l'inizio di ogni **Stagione**. 

Durante questa, il tempo in-game scorre più lentamente, in modo che i giocatori svolgano le loro **Svolte** circa nello stesso periodo. Durante ciascuna stagione, ciascun giocatore ha diritto a scegliere un tipo di Svolta, e ne riceverà alcune altre a discrezione del DM. 

Alla fine della Stagione c'è un time-skip, durante il quale i giocatori non agiscono. Con questa meccanica, durante una Stagione passano 3 mesi in-game, il che dà ai giocatori un senso di progressione più veloce ai giocatori.


---

##   Evoluzione dello Stato del Gioco (DM)

Il DM: 
* tiene traccia delle azioni di tutti i giocatori, delle loro relazioni con gli NPC e delle modifiche allo stato del mondo di gioco.
* aggiorna il mondo di gioco in risposta alle azioni dei giocatori, introducendo nuovi eventi, cambiamenti politici, economici o sociali, e conseguenze a lungo termine.
* gestisce gli NPC, interpretandoli in modo coerente con le loro motivazioni e relazioni.
* fornisce aggiornamenti regolari sulla situazione generale dell'isola, anche se non riguardano direttamente le azioni di un singolo giocatore.
* fornisce un resoconto stagionale dopo i time-skips


---

## 📜 **Sistema di Permessi Mercantili – “Shōmon no Hō” (証問の法)**

### 🏛 Contesto e Motivazione In-World

Nell'isola di Shimanami, dove la ricchezza è potere ma l'equilibrio è sacro, l'espansione mercantile non è libera né illimitata. Dopo le "Crisi dei Granai Vuoti" e la "Rivolta dei Pescatori" di alcuni decenni fa, il **Consiglio dell’Isola** ha emanato la **Legge dei Permessi Commerciali** (_Shōmon no Hō_, “Legge del Timbro”), che regola severamente l’estensione delle attività logistiche per evitare squilibri economici, sfruttamento della forza lavoro e disordini nelle strade e nei porti. Sotto questa legge, ogni carro da trasporto merci, ogni impiegato, e ogni magazzino commerciale, richiedono un **permesso ufficiale**, concesso dalle **autorità cittadine** sotto supervisione dei _Bugyō_ e dei *Consigli*.

I permessi mercantili di Shimanami non sono soltanto timbri o formalità burocratiche: sono **leve di potere, mappe d’ambizione e strumenti di controllo sociale**. La **Shōmon no Hō** non vieta il commercio — lo _misura_, e soprattutto, lo _canalizza_. Nessuna attività economica, dalla pesca alla logistica, dall’artigianato alla vendita, può espandersi senza un **permesso ufficiale**. Espandere un’attività non è questione di denaro, ma di **capacità diplomatica**: un mercante dovrà guadagnarsi permessi attraverso **fama**, **alleanze**, **rituali religiosi**, **missioni civili**. Sponsorizzare un festival per ottenere una bancarella, ricostruire un ponte per aprire una rotta, versare offerte in un tempio per pescare in nuove acque: ogni gesto conta. Questo sistema non regola soltanto il commercio, **regola chi è in grado di diventare qualcuno**.

#### 📜 Gli Slot Produttivi

Ciascun giocatore può sbloccare i seguenti slot indicati di seguito. Il primo slot di ciascun tipo è solitamente libero. Quelli subito successivi al primo sono concessi facilmente, mentre per scalare ulteriormente il business è necessario darsi da fare. 

| Attività                            | Tipo di slot    | Autorità di sblocco                  |
| ----------------------------------- | --------------- | ------------------------------------ |
| Impiegati 👤                        | Personale       | Bugyō Locale                         |
| Barca da pesca 🐟                   | Produzione      | Gilda dei Pescatori / Porto          |
| Bottega artigianale 🏺              | Produzione      | Gilda degli Artigiani / Consiglio    |
| Concessione forestale (100 Kawa) 🌲 | Produzione      | Bugyō delle Risorse / Gilda          |
| Mezzadria (100 Kawa) 🟩             | Produzione      | Consiglio / Machitoshiyori Locale    |
| Rotta commerciale via terra 🐫      | Logistica       | Gilda Mercati / Bugyō Locale         |
| Rotta commerciale via mare ⛴        | Logistica       | Gilda dei Pescatori  / Gilda Mercati |
| Bancarella 💸                       | Vendita         | Gilda Mercati / Tempio Locale        |
| Negozio/Locale 🛒                   | Vendita stabile | Gilda Mercantile / Consiglio         |
| Magazzino 🏠                        | Stoccaggio      | Bugyō del Commercio / Consiglio      |
| Residenza urbana 🏠                 | Residenza       | Consiglio / Kazoku                   |

Per dare un graduale senso di progresso al gioco, il giocatore dovrà persuadere le autorità a concedergli di espandere la propria attività, talvolta superando una prova (o ricorrendo alla buona vecchia corruzione!).

| Metodo di sblocco        | Applicabile a...                      | Esempio                                     |
| ------------------------ | ------------------------------------- | ------------------------------------------- |
| Reputazione ✨            | Tutte le attività                     | Fama in 2+ città                            |
| Missione logistica 🎯    | Carri, rotte, magazzini               | Aiuta a costruire una strada                |
| Diplomazia 🤝            | Rotte, concessioni, negozi            | Alleanze, favori reciproci                  |
| Religione / rituale 🕊   | Pesca, boschi, gilde artigiane        | Offerta a un Kami, partecipazione a Matsuri |
| Evento cittadino 🎉      | Bancarelle, negozi, botteghe          | Sponsorizza un festival                     |
| Sostegno politico 🗳     | Edifici urbani                        | Appoggio da un Kazoku o Consiglio           |
| Mazzetta / corruzione 💸 | Qualsiasi slot, a rischio reputazione | Pagamento nascosto a un Bugyō               |


---

##   Roleplay e "New Beginning"

> Se i personaggi dei giocatori si incontrano, le loro identità vengono reciprocamente rivelate, e potranno ruolare le "Scene" di persona, utilizzando il sistema *New Beginning*.

* Una "Scena" è una breve one-shot, giocata in tempo reale, che si concentra sull'interazione diretta tra i personaggi dei giocatori.
* Le Scene dovrebbero essere significative e avere conseguenze per il gioco principale (es., una negoziazione commerciale, un confronto, un'alleanza).
* Il DM agisce come facilitatore durante le Scene, ma i giocatori hanno un maggiore controllo sulla narrazione e sui risultati delle loro azioni.
* Le regole di *New Beginning* vengono utilizzate per risolvere i conflitti e determinare il successo o il fallimento delle azioni dei personaggi durante le Scene.
* Dopo la Scena, i giocatori tornano alla modalità di gioco asincrona e le conseguenze della Scena vengono integrate nella storia principale.


---

## Rendere il gioco interessante

* Per movimentare la vita quotidiana, alcuni eventi inaspettati colpiranno i giocatori, come per esempio tempeste, incursioni, incendi, terremoti, ecc...
* Vari eventi attireranno i giocatori da tutte le parti dell'isola 
* Ci sono vari luoghi misteriosi da esplorare sulla mappa
* L'isola nasconde artefatti unici
* Le azioni di un giocatore possono avere conseguenze sugli altri


---

## La fine di un eroe

Le seguenti regole fanno sì che un giocatore non sia mai escluso permanentemente dal gioco.
* Quando un personaggio muore, il giocatore può scegliere di unirsi di nuovo alla partita 
* Il nuovo personaggio parte da un punto narrativo interessante
* Egli avrà una ricchezza di circa tre quarti del giocatore più povero
* Una simile regola si può applicare ad un giocatore che si unisce alla partita più tardi 
